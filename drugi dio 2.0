 POLUVODIČ N-tipa
 

Ako nekom čistom poluvodiču dodamo peterovalentne nečistoće (N, P, As, Sb) nastaje poluvodič N-tipa. One daju elektrone u vodljivi pojas, pa se nazivaju donorske nećistoče. Javlja se višak elektrona,pa su oni većinski (majoritetni) nosioci struje. Četiri elektrona peterovalentne nečistoće vezani su na četiri susjedna silicijeva atoma, a peti elektron vezan je za svoj atom vrlo slabom privlačnom silom , pa je za njihovo odvajanje potrebna mnogo manja energija, nego za razbijanje valentne veze. Zbog razbijanja valentnih veza, stvaraju se nosioci u parovima, pa zbog toga nalazimo u poluvodiću nekoliko šupljina. Ta količina šupljina je manja, pa će one biti manjinski (minoritetni) nosioci naboja.

 POLUVODIČ P-tipa 

Ako nekom čistom poluvodiču dodamo trovalentne nečistoće (B, Al, Ga, In) nastaje poluvodič P-tipa. Tim elementima nedostaje jedan elektron da ostvare potpunu valentnu vezu s atomima čistog poluvodiča i zbog toga u poluvodičima nastaje višak pozitivnog naboja ili šupljina, pa su te šupljine većinski nosioci, a elektroni manjinski nosioci naboja. Budući da trovalentne nečistoće popunjavaju valentne veze primajući elektrone iz valentnog pojasa, oni se nazivaju akceptorske nećistoče.
  

DIODA
 

Dioda nastaje najjednostavnijim spajanjem poluvodiča P i N-tipa, slika 1. Mjesto spajanja naziva se P-N spoj i ima ispravljačko djelovanje, koje proizlazi iz činjenice da u P-N spoju postoji uski pojas prostornog naboja ili P-N barijera. Zbog razlika u koncentracijama na različitim stranama P-N spoja nastaje difuzijsko gibanje  nosilaca s mjesta više koncentracije na mjesto niže koncentracije. Šupljine poluvodiča putuju na suprotne strane, te P strana postaje negativna, a N strana pozitivna. Dolazi do usporavanja difuzijske struje, sve dok ne dođe do ravnotežnog stanja. Zaustavlja se potencijalna barijera u P-N barijeri, koja je nastala zbog razlike u potencijalnim energijama P i N tipa poluvodiča. Tu potencijalnu razliku nazivamo kontaktni potencijal, Uk.
  
